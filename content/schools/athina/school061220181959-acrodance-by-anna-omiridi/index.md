---
title: "AcrOdance by Anna Omiridi"
cities: ["Αθήνα"]
perioxi: [""]
categoryNoSLug: "Χορός"
subcategoriesNoSLug: [""]
categories: ["xoros"]
subcategories: [""]
organisationid: ""
organisation: ""
orgurl: "-"
address: "Γρεβενών 23, 11855 Athens, Greece"
logoimg: ""
profilePhoto : "downloaded"
coverPhoto : "downloaded"
website: "acrodance.gr"
facebook: "www.facebook.com/acrodance.gr"
phone: "302130448673"
email: "info@acrodance.gr"
courses: ""
places: [""]
rensponsibles: ""
zipcode: [""]
UID: "school061220181959"
latitude: ""
longitude: ""
url: "acrodance-by-anna-omiridi/athina/xoros/"
slug: "acrodance-by-anna-omiridi"
aliases:
    - /school061220181959
---




Τι είναι το acrodance; Το acrodance είναι συνδιασμός ακροβατικών και δημιουργικού χορού. Είναι ένας εναλλακτικός τρόπος άσκησης του σώματος και του πνεύματος. Αποσκοπεί στην ελεύθερη κι αβίαστη ψυχοσωματική έκφραση. Μέσα από την εξάσκηση των ακροβατικών και του χορού, πάντα με συνοδό τη δημιουργικότητα, οδηγούμαστε σε ψυχοσωματική ανάπτυξη. Το σώμα δυναμώνει και διαμέσου της μυϊκής ενδυνάμωσης επέρχεται και η ψυχική ανάταση. Όπως αναφέρει η Μπουρνέλλη Ν. στο βιβλίο Κινητική Δημιουργικότητα: «η κίνηση ως δημιουργική έκφραση παίζει σημαντικό ρόλο στη ζωή του ανθρώπου, γιατί τον βοηθάει να αποκτήσει θετική προσωπική εικόνα και γνώση του εαυτού του». Η διδασκαλία του acrodance έχει κατά βάση παιγνιώδη χαρακτήρα. Πραγματοποιείται προθέρμανση, ακολουθεί το ακροβατικό και δημιουργικό μέρος και ολοκληρώνεται με αποθεραπεία και χαλάρωση. Σε ποιους απευθύνεται; Το acrodance απευθύνεται σε άντρες και γυναίκες ανεξαρτήτου ηλικίας, βάρους, φυσικής κατάστασης, προηγούμενης σωματικής δραστηριότητας. Απευθύνεται σε ανθρώπους που επιθυμούν να γυμναστούν με εναλλακτικούς τρόπους, να διασκεδάσουν, να εκτονωθούν. Σε ανθρώπους που επιθυμούν να αποβάλλουν άγχος από την καθημερινότητά τους. Ακόμη, απευθύνεται σε καλλιτέχνες κάθε είδους, οι οποίοι συνεχώς αναζητούν έμπνευση και ανάπτυξη φαντασίας μέσα από πρωτότυπες και πρωτόγνωρες δραστηριότητες. Το σώμα μας είναι πολύ δυνατό. Με ορθή καθοδήγηση μπορεί να κάνει πράγματα που δεν είχαμε φανταστεί ποτέ. Πού βοηθάει; Το acrodance αναπτύσσει δύναμη, ισορροπία, ευλυγισία, ευκινησία με την κυριολεκτική, αλλά και με τη μεταφορική τους έννοια. Αναπτύσσει την κιναίσθηση και τη νευρομυϊκή συναρμογή. Βοηθάει στην αποβολή του άγχους, του φόβου, των αρνητικών συναισθημάτων. Τονώνει την αυτοπεποίθηση και την αυτοεκτίμηση. Αυξάνει τον αυτοέλεγχο. Συμβάλλει στην ανάπτυξη της φαντασίας. Δυναμώνει σώμα και πνεύμα. Τι είναι το AcrOdance Flex; Ένα μάθημα που αποσκοπεί στη βελτίωση του εύρους της κινητικότητας των αρθρώσεων και των μυών, στη βελτίωση της στάσης του σώματος, καθώς και στη διόρθωση -όσο το δυνατόν- πλευριώσεων (χρησιμοποίηση περισσότερο μίας μεριάς, ενός χεριού, ενός ποδιού κλπ) που ενδεχομένως υπάρχουν στο σώμα. Πραγματοποιείται προθέρμανση, ακολουθούν διαφόρων ειδών ενεργητικές και παθητικές διατάσεις με στόχο π.χ. κάποιο split και ολοκληρώνεται με αποθεραπεία και χαλάρωση. Ένα ταξίδι στο σώμα μας, χρήσιμο σε όλους, είτε ασχολούμαστε με την κίνηση είτε όχι. Ένα ταξίδι συνειδητοποίησης. Ένα ξύπνημα! Μερικά από τα οφέλη των διατάσεων: Βελτίωση φυσικής κατάστασης, μάθησης και απόδοσης σε ασκήσεις που εμπεριέχουν επιδεξιότητα, ισορροπίας, νευρομυϊκού συντονισμού, σωστής στάσης του σώματος, καλής κυκλοφορίας του αίματος, αντίληψης και γνώσης του σώματος. Μείωση πιθανότητας θλάσης των μυών ή τραυματισμού των αρθρώσεων και πρόληψη μόνιμων βραχύνσεων σε άτομα που έχουν προδιάθεση π.χ. κύφωση, μείωση άγχους. Αύξηση αρθρικού υγρού των αρθρώσεων, μήκους του μυός και απόκτηση μεγαλύτερης αντοχής, εύρους κίνησης των αρθρώσεων, πνευματικής και σωματικής χαλάρωσης μέσω της ελάττωσης της μυϊκής έντασης.