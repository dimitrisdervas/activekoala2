---
title: "ΝΑΥΤΙΚΟΣ ΑΘΛΗΤΙΚΟΣ ΟΜΙΛΟΣ ΑΡΙΩΝ ΓΛΥΦΑΔΑΣ"
cities: ["Αθήνα"]
perioxi: ["Γλυφάδα"]
categoryNoSLug: "Αθλητισμός"
subcategoriesNoSLug: ["Κολύμβηση"]
categories: ["athlitismos"]
subcategories: ["kithara"]
organisationid: ""
organisation: ""
orgurl: "undefined-"
address: "ΕΜΠΟΡΙΚΟ ΚΕΝΤΡΟ PLAZA, ΑΓΓ.ΜΕΤΑΞΑ 39 (1ος όροφος), Glyfáda, Greece"
logoimg: ""
profilePhoto : "downloaded"
coverPhoto : "downloaded"
website: "www.arionglyfadas.gr/"
facebook: "www.facebook.com/ArionGlyfada"
phone: ""
email: "arionglyfadas@gmail.com"
courses: ""
places: [""]
rensponsibles: ""
zipcode: [""]
UID: "school191120181451"
latitude: "37,86008225"
longitude: "23,75450134"
url: "naytikos-athlitikos-omilos-arion-glyfadas/athina/athlitismos/kithara"
slug: "naytikos-athlitikos-omilos-arion-glyfadas"
aliases:
    - /school191120181451
---




Ο ΑΡΙΩΝ ιδρύθηκε το 1981. Αριθμούσε τότε μόλις 30 μέλη και το έμψυχο υλικό του, ήταν καμιά 20αρια «κολυμβητές» και «κολυμβήτριες» 6-10 ετών. Στα πρώτα 5-6 χρόνια της ζωής του, τα μέλη του μετά βίας ξεπερνούν τα 150 με δύο τμήματα, την κολύμβηση και την τοξοβολία. Ήταν ένας όμιλος «οικογενειακός» και φιλικός. Ανάμεσα στα μέλη, υπήρχε ένα πνεύμα συνεργασίας και ένας αξιοζήλευτος δεσμός φιλίας, αγάπης και φροντίδας για τον Όμιλο. Το 1989 ιδρύθηκε το 3ο τμήμα, η Υδατοσφαίριση. Ακολούθησε το 1991 η Συγχρονισμένη Κολύμβηση και το 1992, οι Καταδύσεις. Όλα τα τμήματα ξεκίνησαν από τη βάση. Δηλαδή, με παιδιά ηλικίας 5-8 ετών. Βασική αρχή του Συλλόγου, η άνοδος με κεντρικό πυρήνα παιδιά μεγαλωμένα με την νοοτροπία του ΑΡΙΩΝΑ. Δηλαδή τη γνήσια νοοτροπία του ερασιτεχνικού αθλητισμού, που δεν είναι προνόμιο αλλά δικαίωμα όλων. Έμπρακτα αποδείχτηκε η νοοτροπία αυτή το 1993, όταν ο ΑΡΙΩΝ ίδρυσε στα πλαίσια του διεθνούς προγράμματος Special Olympics το τμήμα «Ειδικής Κολύμβησης», για παιδιά με νοητική υστέρηση. Αρωγός στην προσπάθεια του, το ίδρυμα ΝΙΚΟΣ ΒΑΡΔΙΝΟΓΙΑΝΝΗΣ που ίδρυσαν η Ιωάννα και ο Πύρρος Βαρδινογιάννης. Το δραστήριο Γλυφαδιώτικο σωματείο την περίοδο 1996-1997 έφθασε στην κορυφή της ελληνικής κολύμβησης, με την ολιγομελέστερη και νεότερη ομάδα όλων των εποχών. Κατέκτησε το κύπελλο Ελλάδας το 1996, την 2η θέση στο πρωτάθλημα ανδρών-γυναικών (OPEN) το 1997 καθώς και το πρωτάθλημα Εφήβων το 1997, ενώ υπήρξε βασικός αιμοδότης των εθνικών ομάδων. Σήμερα ο ΑΡΙΩΝ αριθμεί πολλές εκατοντάδες μέλη και πρωταγωνιστεί στα αθλήματα της πισίνας. Ο χαρακτηρισμός της ομάδας από φίλους και αντιπάλους είναι ως «ο σύλλογος μοντέλο». Ιστορικά, η μέριμνα για τα προβλήματα των αθλητών, η στοργή με την οποία περιβάλλονται από την εκάστοτε διοίκηση, έφεραν τον ΑΡΙΩΝΑ πρώτο στην επιλογή των πρωταθλητών. Η συνεργασία με τον Γιάννη Βλάχο, έναν από τους πιο έμπειρους και καταξιωμένους προπονητές στην Ελλάδα, με πολύχρονη πείρα και επιτυχίες στην προετοιμασία πρωταθλητών, την Ολυμπιονίκη Γεωργία Ελληνάκη που προπονεί τη νεοσυσταθείσα ομάδα πόλο και την Ιουλία Παπαθεοδοσίου, την καλύτερη προπονήτρια συγχρονισμένης κολύμβησης σήμερα βελτιώνουν καθημερινά την φυσική κατάσταση και τις ικανότητες των αθλητών μας και εγγυώνται το μέλλον της ομάδας.