---
title: "Estrella Flamenco Σχολή Χορού"
cities: ["Αθήνα"]
perioxi: [""]
categoryNoSLug: "Χορός"
subcategoriesNoSLug: [""]
categories: ["xoros"]
subcategories: [""]
organisationid: ""
organisation: ""
orgurl: "-"
address: "Ιπποκράτους 197, 11472 Athens, Greece"
logoimg: ""
profilePhoto : "downloaded"
coverPhoto : "downloaded"
website: "www.estrella-flamenco.gr/"
facebook: "www.facebook.com/estrella.flamenco.danceschool/"
phone: "6973238421"
email: ""
courses: ""
places: [""]
rensponsibles: ""
zipcode: [""]
UID: "school061220181330"
latitude: ""
longitude: ""
url: "estrella-flamenco-sxoli-xoroy/athina/xoros/"
slug: "estrella-flamenco-sxoli-xoroy"
aliases:
    - /school061220181330
---




Στην ESTRELLA - αναγνωρισμένη από το Κράτος Σχολή Χορού - διδάσκεται ολοκληρωμένα η τέχνη του φλαμένκο από τους Νατάσα Ντέκα και Σπύρο Καρβέλα, δημιουργούς της ομάδας Ronda al Αlba (συγκρότημα φλαμένκο στο οποίο συμπράττουν Έλληνες και Ισπανοί καλλιτέχνες-μέλη των σπουδαιότερων γκρουπ του φλαμένκο, όπως της Cristina Hoyos, του Antonio Canales, και του Joaquin Cortes) και από μια ολόκληρη ομάδα μουσικών και χορευτών. Η ομάδα εμφανίζεται σε σημαντικές σκηνές στην Ελλάδα, όπως στο Ηρώδειο (Φεστιβάλ Αθηνών 2004), στο Θέατρο Βράχων «Μελίνα Μερκούρη», στο Μύλο Θεσσαλονίκης, κ.α. Η αγάπη τους για το φλαμένκο τους ώθησε να δημιουργήσουν ένα χώρο που δίνει την ευκαιρία σε επαγγελματίες και ερασιτέχνες χορευτές να γνωρίσουν αυτή τη χαρακτηριστική τέχνη της Μεσογείου. Το όραμα της σχολής είναι να προσφέρει στους σπουδαστές της κάθε δυνατή επαφή με την παράδοση αλλά και το σύγχρονο προφίλ του φλαμένκο και να τους δώσει τα ερεθίσματα για να δημιουργήσουν την προσωπική τους εκφραστική γλώσσα, χρησιμοποιώντας το αλφάβητο του φλαμένκο. Δυο φορές το χρόνο διοργανώνονται σεμινάρια με καταξιωμένους Ισπανούς χορευτές με συνοδεία κιθάρας και τραγουδιού. Τα σεμινάρια δίνουν τη μοναδική ευκαιρία στους συμμετέχοντες να δουν και να δουλέψουν πάνω στις διαφορετικές προσεγγίσεις της κίνησης του φλαμένκο, σε σύγχρονες και παραδοσιακές φόρμες. Στο τέλος κάθε χρονιάς οι σπουδαστές παρουσιάζουν τη δουλειά τους στο κοινό, όχι μόνο για να αποκτήσουν την εμπειρία της εμφάνισης μπροστά σε κοινό αλλά κυρίως για να γνωρίσουν τη διαδικασία προετοιμασίας μιας παράστασης ιδιαίτερης όπως στο φλαμένκο. Διαδικασία που βασίζεται στην απόλυτη συνεργασία των χορευτών ,των μουσικών και του τραγουδιού και είναι ο μοναδικός τρόπος να κατανοήσει ο μαθητής σε βάθος τόσο το ρυθμό και τη δομή όσο και την ουσία του φλαμένκο που είναι η αδιαίρετη συνύπαρξη των τριών.