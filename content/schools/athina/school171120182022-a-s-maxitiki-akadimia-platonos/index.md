---
title: "Α.Σ. ΜΑΧΗΤΙΚΗ ΑΚΑΔΗΜΙΑ ΠΛΑΤΩΝΟΣ"
cities: ["Αθήνα"]
perioxi: ["Ακαδημία Πλάτωνος"]
categoryNoSLug: "Πολεμικές τέχνες"
subcategoriesNoSLug: ["Kung Fu"]
categories: ["polemikes-texnes"]
subcategories: ["kung-fu"]
organisationid: ""
organisation: ""
orgurl: "-"
address: "Τηλεφάνους 30 &amp; Αίμωνος, Ακαδημία Πλάτωνος, 10442 Athens, Greece"
logoimg: "https://www.polemikes-tehnes.gr/pics/logos/b/2015818115620162.jpg"
profilePhoto : "downloaded"
coverPhoto : "downloaded"
website: ""
facebook: "www.facebook.com/mahitikiakadimia"
phone: ""
email: "kosrimbaud@gmail.com"
courses: ""
places: [""]
rensponsibles: ""
zipcode: [""]
UID: "school171120182022"
latitude: "37.9944305"
longitude: "23.7086601"
url: "a-s-maxitiki-akadimia-platonos/athina/polemikes-texnes/kung-fu"
slug: "a-s-maxitiki-akadimia-platonos"
aliases:
    - /school171120182022
---


Στον Α.Σ. Μαχητική Ακαδημία Πλάτωνος διδάσκουμε παραδοσιακό kung fu. Internal Family (Xing Yi, Tai Ji, Ba Gua), Eagle Claw Kung Fu, Shuai Jiao, Sanda.

Στην Α.Σ.Μαχητική Ακαδημία Πλάτωνος ασκούμαστε στο παραδοσιακό Wushu (kung fu). Στόχος είναι η μαχητική ικανότητα (Wu Gong). Αυτό επιτυγχάνεται σιγά-σιγά με πολύπλευρη ενδυνάμωση, με υγεία (σωματική κ ψυχική), με δημιουργική κοινωνικοποίηση, με άσκηση σε αρχές μάχης κ σωστή γεωμετρία σώματος, με τεχνικές, στάσεις, ροή στην κίνηση και επαναλήψεις, με αυτά κ με πολλά άλλα δηλαδή χαρακτηριστικά που στοιχειοθετούν τον πλούτο των παραδοσιακών κινέζικων μαχητικών τεχνών (TCMA). Ειδικότερα ασκούμαστε στο Ying Zhao Fan Zi Men, γνωστό ως Eagle Claw κ στα ελληνικά Νύχι του Αετού. Στοχεύουμε στην ακρίβεια κ στην ταχύτητα. Δυνατές αρπάγες κ χτυπήματα, κλειδώματα αρθρώσεων κ αποφυγές, πληθώρα τεχνικών, σωματικές δεξιότητες, σκιαμαχίες (Taolu) που συνδυάζουν την φαντασία με την εφαρμοστικότητα, ασκήσεις ενδυνάμωσης κ αναπνοής (Qi Gong). Από την πρώτη μέρα κιόλας της προπόνησης κάποιος μπορεί να γευτεί τον τρόπο να στέκεται στην μάχη, απαραίτητη προϋπόθεση πριν κληθεί να εφαρμόσει μια τεχνική. Σ΄αυτό βοηθά εξαιρετικά το Xing Yi (πυγμαχία της μορφής κ της πρόθεσης). Η βασική του στάση (shantishi) μέσα απτην γεωμετρία κ την δυναμική της δηλώνει άμεσα την θέση μάχης. Είναι απλό κ σαφές. Το Xingyi εστιάζει στην σταθερότητα κ την έκρηξη περισσότερο παρά στην νοητική κ σωματική αποστήθιση πολύπλοκων κινήσεων. Τα χέρια κ τα πόδια συνεργάζονται ρητά βγάζοντας από κοινού δύναμη. Αυτό ακριβώς είναι που συντροφεύει αργότερα τον ακούμενο σε κάθε του κίνηση, σε κάθε τεχνική. Η αναπνοή ρυθμίζεται με τέτοιο τρόπο, ώστε να συνηγορεί στην δύναμη απόλο το σώμα. Ρητά, που συνοδεύουν την στρατηγική μάχης στο Xingyi, όπως “κράτα τον εαυτό σου για κέντρο, σαν να είναι το κέντρο μιας έκρηξης” , είναι απόλυτα στοχευμένα. Εμπνέεται από την ταοϊστική φιλοσοφία ( wuxingquan-5 στοιχεία) κ την προσέγγιση του πνεύματος 12 ζώων ( xierxingquan-12 φόρμες ζώων). Το Xing Yi μαζί με το Ba Gua Zang (παλάμη των 8 τριγράμμων) κ το Tai Ji Quan αποτελούν αυτό που λέγεται Nei Jia Quan (οικογένεια της εσωτερικής γροθιάς). Διδάσκονται από κοινού σε προχωρημένο επίπεδο ακολουθώντας τον δρόμο φημισμένων δασκάλων στα τέλη του 19ου αιώνα.Το Ba Gua Zang χαρακτηρίζεται απτην συνεχή εναλλαγή στην κίνηση, κυκλικότητα κ ευλυγισία. Το Tai Ji Quan προκρίνει τις μαλακές κ ήρεμες κινήσεις, την αρμονία ακόμα περισσότερο της αναπνοής με την κίνηση, την απόλυτη συνεργασία όλου του σώματος, την υποχωρητικότητα/ανεκτικότητα εκτρέποντας αντιβαίνουσες δυνάμεις. Το San Da (ελεύθερη μάχη) κ το Shuai Jiao (κινέζικη πάλη) συμπληρώνουν καίρια την ύλη διδασκαλίας μας.Το Sanda αποτελεί την full contact εκδοχή τεχνικών μάχης καθώς χρησιμοποιεί γροθιές, λακτίσματα, ρίψεις κ πάλη. Είναι απαραίτητο μέρος της προπόνησης των μαθητών της σχολής, όσο αυτοί προχωρούν, δυναμώνουν κ εμβαθύνουν στο κουνγκ-φου. Την ίδια στιγμή αποτελεί κ μαχητικό αγώνισμα με αντίστοιχους αγώνες που διοργανώνει η ΕΟΓΣΚΦ. Είναι γνωστό πως, απτις αρχαιότερες εκδοχές μάχης κ άσκησης σαυτήν, είναι η πάλη. Έτσι κ στην Κίνα με το Shuai Jiao. Έρχεται απτα βάθη των χρόνων. Αποτελείται απο μια πληθώρα τεχνικών για χέρια, πόδια κ ολόκληρο το σώμα. Η έννοια του κύκλου παίζει κ δω σημαντικό ρόλο, καθώς επίσης κ η αντίληψη απόλο το σώμα, οι μαλακές κινήσεις, τα εκρηκτικά αντανακλαστικά,η ηρεμία. Γίνονται σχετικοί αγώνες για μαθητές που πληρούν τις προϋποθέσεις, καθώς η σχολή μας ακολουθεί το Guang Wu Shuai Jiao κ την Ελληνική Ένωση κινέζικης πάλης. Το Shuai Jiao είναι επίσης το αυτονόητο συμπλήρωμα στο Sanda, αφού κ εκεί η πάλη κ οι ρίψεις παίζουν βασικό ρόλο. Στην σχολή μας είναι ευπρόσδεκτος ο καθένας, ανεξάρτητα από εθνικότητα, χρώμα, ταυτότητα, ηλικία, αρκεί να σέβεται τον εαυτό του, την φύση κ τους συνανθρώπους του.