---
title: "ΑΣΕ ΔΟΥΚΑ"
cities: ["Αθήνα"]
perioxi: ["ΜΑΡΟΥΣΙ"]
categoryNoSLug: "Αθλητισμός"
subcategoriesNoSLug: ["Στίβος"]
categories: ["athlitismos"]
subcategories: ["stivos"]
organisationid: ""
organisation: ""
orgurl: "undefined-"
address: "Mesogeion 151, 15126 Amaroúsion, Greece"
logoimg: ""
profilePhoto : "downloaded"
coverPhoto : "downloaded"
website: "www.ased.gr/"
facebook: "www.facebook.com/asedouka/"
phone: ""
email: "ased@doukas.gr"
courses: ""
places: [""]
rensponsibles: ""
zipcode: ["15125"]
UID: "school221120180110"
latitude: ""
longitude: ""
url: "ase-doyka/athina/athlitismos/stivos"
slug: "ase-doyka"
aliases:
    - /school221120180110
---


Α.Σ.Ε. ΔΟΥΚΑ

Σύντομο Ιστορικό Με έμβλημα το &quot;Νους υγιής εν σώματι υγιεί&quot; και με ακράδαντη την πεποίθηση ότι το σχολείο πέρα από τη σωστή εκπαίδευση που παρέχει στα παιδιά, θα πρέπει να αποτελεί φυτώριο του αθλητισμού και διέξοδο των παιδιών για δράση, ιδρύθηκε το 1979 ο Αθλητικός Σύλλογος Εκπαιδευτηρίων Δούκα. Τα πρώτα χρόνια το κύριο ενδιαφέρον του Α.Σ.Ε.Δ εστιαζόταν στο άθλημα της Χειροσφαίρισης το οποίο προώθησε σε μεγάλο βαθμό. Στο χώρο των Εκπαιδευτηρίων Δούκα δημιουργείται γήπεδο Χάντμπολ και αρχίζει η διδασκαλία του αθλήματος με συμμετοχή 10 αθλητών (1977-78). Συμμετέχει στο πρώτο σχολικό-εφηβικό πρωτάθλημα που προγραμμάτισε ο ΣΕΓΑΣ. Την επόμενη αγωνιστική περίοδο (1978-79) συμμετέχει στους βαλκανικούς αγώνες στους διεθνείς αγώνες στο TERRAMO της Ιταλίας και PARTILLE Σουηδίας. Τον Μάρτιο του 1980 γίνεται η επίσημη αναγνώριση από την Γενική Γραμματεία Αθλητισμού (Γ.Γ.Α.) του Α.Σ.Ε ΔΟΥΚΑ σαν ερασιτεχνικό Σωματείο. Η πρώτη επίσημη εμφάνιση της νεοσύστατης ομάδας σημειώθηκα στο τουρνουά Δυτικής Ελλάδος (Ιωάννινα 1980). Στο TERRAMO συμμετέχει με 3 ομάδες (Μίνι-Παίδες-Εφηβους). Με την ομάδα των ανδρών μετέχει για πρώτη φορά επίσημα την περίοδο 1980-81 και από το 1985 αγωνίζεται στην Α1 Εθνική Κατηγορία όπου έκτοτε πρωταγωνιστεί. Αγωνιστικά Τμήματα Σήμερα Το 1998 δικαιώθηκαν οι προσπάθειες των ανθρώπων που στηρίζουν το τμήμα Χάντμπολ αφού η ομάδα κατάκτησε το πρωτάθλημα Ελλάδας τερματίζοντας 9 βαθμούς μπροστά από τον δεύτερο της βαθμολογίας, κατακτώντας επίσης και τον τίτλο του Κυπελλούχου Ελλάδος (νταμπλ). Το 1999 κατέκτησε και πάλι το Κύπελλο Ελλάδος ενώ το 2001 ανάκτησε τον τίτλο του πρωταθλητή. Το δεύτερο νταμπλ της ιστορίας του το έκανε το 2008, το 2010 κατέκτησε το 4ο Κύπελλο της ιστορίας του ενώ πολλές είναι και οι επιτυχίες των τμημάτων υποδομής, με πιο πρόσφατες τα τέσσερα πρωταθλήματα Ελλάδας από την Εφηβική ομάδα το 2006, 2007, 2009 και 2012. Το τμήμα Μπάσκετ του Συλλόγου ιδρύθηκε στις αρχές της δεκαετίας του 1990. Το 1993 κατέκτησε την πρώτη θέση στο πρωτάθλημα της Δ’ ΕΣΚΑ και μέσα στα επόμενα χρόνια κατάφερε να περάσει όλες τις επόμενες κατηγορίες και από το 2003-2004 μέχρι το 2007 να συμμετέχει στην Α2 Εθνική Κατηγορία. Τα 4 τελευταία χρόνια αγωνίζεται στο πρωτάθλημα της Β’ Εθνικής κατηγορίας με στόχο την επάνοδό της στην Α2. Το 2011 η ομάδα παίδων του Συλλόγου μας προκρίθηκε στην πανελλήνια φάση του πρωταθλήματος καταλαμβάνοντας τη δεύτερη θέση πίσω από τον Άρη Θεσσαλονίκης, συνιστώντας ίσως τη μεγαλύτερη επιτυχία του τμήματος από την ίδρυσή του. Το 1996 δημιουργήθηκε η ομάδα Ποδοσφαίρου Σάλας (5Χ5). Σήμερα μετέχει στην Α’ Εθνική Κατηγορία και έχει ήδη κατακτήσει 1 πρωτάθλημα και 3 κύπελλα Ελλάδας. Πιο πρόσφατη επιτυχία ήταν η κατάκτηση του νταμπλ από την εφηβική ομάδα το 2011. Το Badminton (αντιπτέριση) – άγνωστο (αν και ολυμπιακό άθλημα) στο ευρύ κοινό – έχει προσφέρει σημαντικές διακρίσεις στο Σύλλογο. Τρία χρόνια πριν (2003) κέρδισε την άνοδό στην Α’ Εθνική Κατηγορία, το 2004 τερμάτισε στην 6η θέση της βαθμολογίας και έκτοτε βρίσκεται στην πρώτη εξάδα του θεσμού. Επίσης έχει να επιδείξει πολλά μετάλλια στις ηλικιακές κατηγορίες και αποτελεί την πιο δυνατή ομάδα του νομού Αττικής. Η Νίκη Μπακογιάννη (ύψος), η Αγγελική Τσιολακούδη (ακόντιο) και η Στέλλα Τσικούνα (δίσκος) είναι μόνο τρία από τα μεγάλα ονόματα που κατά καιρούς αγωνίστηκαν ή αγωνίζονται με τα χρώματα του ΑΣΕΔ και τιμούν το Σύλλογο και την Ελλάδα σε Ολυμπιακούς Αγώνες και διεθνείς διοργανώσεις. Σήμερα έχει δοθεί μεγάλη σημασία στην υποδομή του στίβου και ο ΑΣΕΔ αριθμεί πάνω από 60 αθλητές κάτω των 15 ετών που αποτελούν επένδυση για το μέλλον. Ένα ακόμη άθλημα που καλλιεργεί ο Σύλλογος στους κόλπους του, είναι το καράτε. Με πολλά Πανελλήνια μετάλλια και διεθνείς διακρίσεις (Δαγαλάκης Νικόλαος, Αποστολόπουλος Ευάγγελος, Αλοφογιάννης Απόστολος, Μαρίνα Αλαφογιάννη, Ιωάννης Βάτης), αλλά και επιτυχίες στα ηλικιακά πρωταθλήματα (Βαρλά Μαργαρίτα, Μανωλάς Ιάκωβος, Δρακόπουλος Νικόλαος, Μωυσίδου Αντζελίνα, Κατσιγιάννης Ελευθέριος, Πολιτίδης Νικόλαος, Σκαφιδάς Ανδρέας, Σκαφιδάς Δημήτρης, Μούγιος Κωνσταντίνος, Κοζάκης Στέργιος, Μαλέας Ιωάννης, Κοτσιόπουλος Αλέξανδρος, Καρμανιόλα Αναστασία ) συνιστά ένα επιπλέον δυναμικό κομμάτι του ΑΣΕΔ. Επίσης την αγωνιστική περίοδο 2008-2009 αθλητής του Συλλόγου μας υπήρξε ο Παγκόσμιος Πρωταθλητής Κώστας Παπαδόπουλος. Τέλος, η Γενική Γυμναστική ολοκληρώνει την παρουσία του Συλλόγου στα γήπεδα, γυμναστήρια ή ταπί, με τη διαφορά ότι συμμετέχει σε GALA και φεστιβάλ – διεθνή ή εσωτερικά – και όχι σε αγώνες με βαθμολογία όπως τα παραπάνω τμήματα. Κορυφαίες στιγμές της ομάδας αποτελούν οι συμμετοχές της στα Eurogym και την Gymnaestrada που διοργανώνονται κάθε χρόνο σε Ευρωπαϊκές πόλεις.