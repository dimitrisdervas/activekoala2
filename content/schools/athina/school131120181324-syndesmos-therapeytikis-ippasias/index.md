---
title: "Σύνδεσμος Θεραπευτικής Ιππασίας"
cities: ["Αθήνα"]
perioxi: [""]
categoryNoSLug: "Υπαιθρίες Δραστηριότητες"
subcategoriesNoSLug: ["Ιππασία"]
categories: ["ypaithries-drastiriotites"]
subcategories: ["horse-riding"]
organisationid: ""
organisation: ""
orgurl: "undefined-"
address: "Π. Κανελλοπούλου 10, 11527 Γουδή"
logoimg: ""
profilePhoto : "downloaded"
coverPhoto : "downloaded"
website: "www.trag.gr"
facebook: "www.facebook.com/page1trag/"
phone: "2107488566"
email: "triding@otenet.gr"
courses: ""
places: [""]
rensponsibles: ""
zipcode: [""]
UID: "school131120181324"
latitude: ""
longitude: ""
url: "syndesmos-therapeytikis-ippasias/athina/ypaithries-drastiriotites/horse-riding"
slug: "syndesmos-therapeytikis-ippasias"
aliases:
    - /school131120181324
---


Η Θεραπευτική Ιππασία είναι μία μοναδική εμπειρία για άτομα με αναπηρία που δεν είχαν καν ονειρευτεί ότι μπορούν να ιππεύσουν!!

Η Θεραπευτική Ιππασία βασίζεται σε προγράμματα αποκατάστασης, που χρησιμοποιούν το άλογο ως μέσο θεραπείας, βελτιώνοντας την υγεία και την ποιότητα ζωής των ατόμων με φυσική, νοητική ή συναισθηματική αναπηρία. Το άλογο γίνεται προέκταση του σώματός τους βοηθώντας τα να ανακαλύψουν πρωτόγνωρα συναισθήματα, όπως η κινητική και προσωπική ανεξαρτησία. Όταν το άλογο περπατά, μιμείται τον ανθρώπινο βηματισμό, μεταφέροντας στον αναβάτη νευροφυσιολογικά ερεθίσματα. Έτσι, αναπτύσσονται σημαντικά οι μύες του κορμού των ατόμων με κινητικές δυσκολίες, ενώ το ευθύ κάθισμα διευκολύνει την αναπνοή τους. Η Θεραπευτική Ιππασία είναι μία μοναδική εμπειρία για τα άτομα με αναπηρία, που δεν είχαν καν ονειρευτεί ότι μπορούν να ιππεύσουν, αφού διαφέρει από τις συνηθισμένες θεραπείες σε φυσιοθεραπευτήρια και αίθουσες θεραπείας. Επιπλέον, ως μία πολυδιάστατη αισθητικοκινητική εμπειρία ενδείκνυται για τη θεραπεία πολλών νοητικών διαταραχών, ενώ η σχέση και η επαφή με το άλογο γίνεται μέσο ψυχοθεραπείας. Η θεραπευτική ιππασία είναι το αποτέλεσμα της δουλειάς μιας ομάδας, όπου συμμετέχουν εκπαιδευτές, θεραπευτές, γυμναστές, ψυχολόγοι, κοινωνικοί λειτουργοί κι εθελοντές βοηθοί. Καθοριστικός για την επιτυχία αυτής της προσπάθειας είναι ο ρόλος του εθελοντή βοηθού, χωρίς τη συμμετοχή του οποίου τα προγράμματα δε θα μπορούσαν να πραγματοποιηθούν. Εθελοντής βοηθός μπορεί να γίνει ο καθένας μας, χωρίς να γνωρίζει ιππασία ή να έχει εμπειρία από άτομα με αναπηρία. Το μόνο που χρειάζεται είναι συνέπεια, ενθουσιασμός, διάθεση για συνεργασία κι αγάπη για τον άνθρωπο και τα ζώα. Σημαντικό στοιχείο για την αποτελεσματική συνεισφορά του βοηθού είναι η εκπαίδευσή του, την οποία αναλαμβάνουν οι εκπαιδευτές του ΣΘΙΕ. Βασικά καθήκοντα του εθελοντή είναι να οδηγεί το άλογο, να συνοδεύει τον ιππέα περπατώντας δίπλα στο άλογο, να φροντίζει, υπό την επίβλεψη του εκπαιδευτή, για την ασφάλεια και τη σωστή θέση του ιππέα πάνω στο άλογο και να τον βοηθά στην εκτέλεση των ασκήσεων. Ο εθελοντής ασχολείται με την περιποίηση των αλόγων, κρατάει συντροφιά σε κάποιον ιππέα που περιμένει την σειρά του και βοηθά στην καθαριότητα του χώρου ή σε οποιαδήποτε άλλη εργασία. Η σχέση που αναπτύσσουν τα άτομα με αναπηρία με τους βοηθούς τους, είναι μοναδική. Ακόμη κι εκείνα με περιορισμένη δυνατότητα αντίληψης και προσοχής, σταδιακά αναγνωρίζουν το ενδιαφέρον του βοηθού τους κι ανταποκρίνονται σε ένα χαμογελαστό και χαρούμενο πρόσωπο. Δεν υπάρχει μεγαλύτερη ανταμοιβή, από το να παρακολουθείς την πρόοδό τους και να βλέπεις να κατακτούν νέους ορίζοντες, ενάντια στην κάθε μορφής αναπηρία τους. Ο ΣΘΙΕ λειτουργεί Δευτέρα-Παρασκευή 8.30-13.30 &amp; 15.30-19.00 και Σάββατο 8.30-13.00. Επιλέξτε τη μέρα και το ωράριο που σας εξυπηρετεί, τηλεφωνήστε μας για ραντεβού και ελάτε να γνωριστούμε.