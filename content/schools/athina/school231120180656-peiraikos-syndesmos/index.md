---
title: "ΠΕΙΡΑΪΚΟΣ ΣΥΝΔΕΣΜΟΣ"
cities: ["Αθήνα"]
perioxi: ["ΝΙΚΑΙΑ"]
categoryNoSLug: "Αθλητισμός"
subcategoriesNoSLug: ["Volley"]
categories: ["athlitismos"]
subcategories: ["volley"]
organisationid: ""
organisation: "ΠΕΙΡΑΪΚΟΣ ΣΥΝΔΕΣΜΟΣ"
orgurl: "undefined-peiraikos-syndesmos"
address: "104 Karaiskou, 18535 Piraeus, Greece"
logoimg: ""
profilePhoto : "downloaded"
coverPhoto : "downloaded"
website: "www.peiraikos.gr-not working"
facebook: "www.facebook.com/%CE%A0%CE%B5%CE%B9%CF%81%CE%B1%CF%8A%CE%BA%CF%8C%CF%82-%CE%A3%CF%8D%CE%BD%CE%B4%CE%B5%CF%83%CE%BC%CE%BF%CF%82-official-229264990432678/"
phone: ""
email: "info@peiraikos.gr"
courses: ""
places: [""]
rensponsibles: ""
zipcode: [""]
UID: "school231120180656"
latitude: ""
longitude: ""
url: "peiraikos-syndesmos/athina/athlitismos/volley"
slug: "peiraikos-syndesmos"
aliases:
    - /school231120180656
---




Ο Πειραϊκός Σύνδεσμος ιδρύθηκε στις 22 Οκτωβρίου 1894 ως «ΜΟΥΣΙΚΟΣ – ΓΥΜΝΑΣΤΙΚΟΣ ΣΥΛΛΟΓΟΣ», από μια ομάδα φιλοπρόοδων Πειραιωτών. Η ίδρυσή του, όπως και η οργάνωση άλλων ομόλογων και παρεμφερών συλλόγων (Πανελλήνιος Γ.Σ., Εθνικός Γ.Σ.), οφειλόταν σε μια ουσιαστική ιστορική αναγκαιότητα, η οποία απέβλεπε στην ανάπτυξη της σχετικής υποδομής, προκειμένου η πατρίδα μας να έχει τη δυνατότητα να αναλάβει τη διοργάνωση των πρώτων Ολυμπιακών Αγώνων του 1896. Την πρώτη περίοδο, το Σύλλογο διηύθυνε μια Διοικούσα Επιτροπή, η οποία έφερε τον τίτλο ΚΟΣΜΗΤΕΙΑ και της οποίας τα μέλη εκλέγονταν μεταξύ τους με κλήρωση. Το 1898, καθιερώθηκε με καταστατική διάταξη το Διοικητικό Συμβούλιο, και πρώτος Πρόεδρος εξελέγη ο αείμνηστος Νικόλαος Φίλων. Στην πορεία του μέσα στο χρόνο, ο νεοϊδρυθείς τότε Σύλλογος, χάρη στην εθελοντική και ανιδιοτελή προσφορά των μελών του, συγκροτήθηκε σε πολυσχιδή Οργανισμό με κοινωφελή δράση στο χώρο των Γραμμάτων, της Τέχνης, της Άθλησης και του Πολιτισμoύ. Ο Σύνδεσμος, πρωτοπόρος σε κάθε πνευματική κίνηση, ίδρυσε για τις ανάγκες της εποχής τις Νυκτερινές Σχολές Μηχανικών και τις Σχολές Ραδιοτηλεγραφητών (Ασυρματιστών) με τον τίτλο «MARKONI TELEGRAPHIC COLLEGE». Οι σχολές αυτές λειτούργησαν με την άδεια της τότε Διεθνούς Εταιρείας Ασυρμάτου Τηλεγραφίας ΜΑRKONI και του Υπουργείου Ναυτικών και υπάγονταν στην ΕΦΟΡΕΙΑ ΤΕΧΝΙΚΗΣ ΕΚΠΑΙΔΕΥΣΗΣ. Ο Σύνδεσμος, συνεπής προς τους κοινωφελείς σκοπούς του, εφάρμοσε την παροχή δωρεάν παιδείας με την ίδρυση Νυκτερινών Σχολών Απόρων Παίδων, Κατώτερης και Μέσης εκπαίδευσης. Οι Σχολές υπήχθησαν στην Εφορεία ΝΥΚΤΕΡΙΝΩΝ ΣΧΟΛΩΝ ΑΠΟΡΩΝ ΠΑΙΔΩΝ. Όταν τις ανέλαβε το Κράτος στο πλαίσιο της εκπαιδευτικής του πολιτικής, ανεστάλη η λειτουργία τους.