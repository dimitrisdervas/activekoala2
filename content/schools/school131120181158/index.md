---
title: "Ελληνική Ομοσπονδία Ιππασίας"
cities: ["Αθήνα"]
perioxi: [""]
categoryNoSLug: "Υπαιθρίες Δραστηριότητες"
subcategoriesNoSLug: ["Ιππασία"]
categories: ["ypaithries-drastiriotites"]
subcategories: ["horse-riding"]
orgUID: ""
organisation: ""
orgurl: "-"
address: "19402 Markópoulo, Attiki, Greece"
logoimg: ""
profilePhoto : "downloaded"
coverPhoto : "downloaded"
website: "www.hef.gr"
facebook: "www.facebook.com/hefofficial"
phone: ""
email: "hef@hef.gr"
courses: ""
places: [""]
rensponsibles: ""
zipcode: [""]
schoolsUID: "school131120181158"
UID: "school131120181158"
latitude: ""
longitude: ""
url: "elliniki-omospondia-ippasias/athina/ypaithries-drastiriotites/horse-riding"
slug: "elliniki-omospondia-ippasias"
aliases:
    - /school131120181158
---


Kαλώς ήλθατε στην Eπίσημη σελίδα στο facebook της Ελληνικής Ομοσπονδίας Ιππασίας / Welcome to the Official facebook page of Hellenic Equestrian Federation

Η Ιππασία ως άθλημα, είναι γνωστή από την αρχαιότητα. Η χρήση του αλόγου ως μέσο μεταφοράς, ως βοηθός στις αγροτικές εργασίες ή στον πόλεμο, χάνεται στα βάθη των αιώνων. Η χρήση, όμως, του αλόγου σε αθλητικές συναντήσεις εμφανίζεται για πρώτη φορά στην αρχαία Ελλάδα, όπου από το 680 π.Χ. οι αρματοδρομίες και από το 648 π.Χ. οι ιπποδρομίες αποτελούσαν τα δύο από τα δέκα αγωνίσματα των Ολυμπιακών Αγώνων. Με την αναβίωση των Ολυμπιακών Αγώνων, στα τέλη του προηγούμενου αιώνα, η ιππασία ξανακερδίζει την παλιά της αίγλη. Η ιππασία (Υπερπήδηση Εμποδίων, Ιππική Δεξιοτεχνία, Ιππικό Τρίαθλο) αποτελεί επίσημο άθλημα των Ολυμπιακών Αγώνων από το 1912 στην Στοκχόλμη. Εκτός από τους Ολυμπιακούς Αγώνες, κάθε χρόνο, πραγματοποιούνται σε όλο τον κόσμο, ιππικές διοργανώσεις διεθνούς ακτινοβολίας, οι οποίες συγκεντρώνουν το ενδιαφέρον χιλιάδων θεατών. Η Ιππασία ξεκίνησε οργανωμένα στην Ελλάδα πριν από τον Β&#39; Παγκόσμιο πόλεμο από μια ομάδα αξιωματικών και ιδιωτών που ίδρυσαν τον Ελληνικό Ιππικό Όμιλο και λίγο αργότερα τον Όμιλο Φιλίππων. Μετά τον πόλεμο συνεχίστηκε η δραστηριότητα από τον Ελληνικό Ιππικό Όμιλο. Διαδοχικά ιδρύθηκαν στην Αθήνα και την Θεσσαλονίκη και τα εξής νέα Σωματεία: Ιππικός Όμιλος Αθηνών, Ιππικός Όμιλος Βορείου Ελλάδος, Ιππικός Όμιλος Τατοΐου, Αττικός Όμιλος Ιππασίας, Ιππικός Όμιλος Βαρυμπόμπης, Ιππικός Όμιλος Cavalier, Πανελλήνιος Ιππικός Όμιλος, Ιππικός Όμιλος Κεφαλαρίου, Αθλητικός Ιππικός Όμιλος Εκάλης, Ιππικός Όμιλος Βορείων Προαστίων και Ιππικός Όμιλος Θεσσαλονίκης. Μέχρι το 1990 η Ιππασία ως άθλημα ανήκε στον ΣΕΓΑΣ. Το 1990 υπήρξε σταθμός στην ιστορία της Ελληνικής Ιππασίας, αφού το άθλημα αποκτά την δική του ανεξάρτητη Ομοσπονδία, την Ελληνική Ομοσπονδία Ιππασίας (Ε.Ο.Ι.), με πρωτοβουλία όλων των μέχρι τότε Σωματείων. Από την ίδρυση της Ε.Ο.Ι., το 1990, παρατηρείται μία συνεχής αύξηση του αθλητικού δυναμικού, τόσο σε επίπεδο δημιουργίας νέων Ιππικών Σωματείων, όσο και σε επίπεδο αθλητών και αθλητικών ίππων. Συγκεκριμένα από τα 12 Ιδρυτικά Σωματεία της Ε.Ο.Ι. το 1990, τα εν ενεργεία Σωματεία της Ε.Ο.Ι. ξεπερνούν σήμερα τα 80. Οι 100 περίπου εν ενεργεία αθλητές το 1990, ξεπερνούν τους 1.000 και οι εγγεγραμμένοι στο Μητρώο της Ε.Ο.Ι. τους 3.000. Οι αθλητικοί ίπποι από 150 ανέρχονται σήμερα σε 1.500. Η Ε.Ο.Ι. είναι και μέλος της Διεθνούς Ομοσπονδίας Ιππασίας (FEI - Federation Equestre Internationale).